AD GORGIAM PLATONIS. 23

bona sit P. 494. O. -— 495. B.*) Negante autem Gal-
licle iucundum a bono esse diversum, Age dum, inquit,
rem exquiramus accuratius. Scientia igitur et fortitudo
omnium iudicio bonae sunam), sed easdem iucundas esse
non omnes aeque largiuntur. Bonum igitur si idem sit
atque iucundum, sequitur scientiam et fortibrdinem simul
esse et bonas et non bonas, quoniam non item iucundae
sunt. Quod certe fieri nequit. Ergo bonum et iucundum
non idem esse consequitur. P. 495. O. - Ε. Dubitante
vero etiamnum Callicle de huius iudicii veritate, rem etiam
explanatius dilucidare instituit. llst genus rerum, inquit,
inter se contrariarum, quae nunquam coniunctae possunt
in uno eodemque inesse. Quorsum pertinent felicitas et
infelicitas, sanitas corporis et morbus, robur et imbecillitas,
alia multa. Nam, ut exemplo utar, ingruente morbo tolli-
tur prospera corporis valetudo, et imbecillitate corpus occu-
panta pristinum eius robur evanescit, atque vicissim. Ad
hoc autem rerum genus dubitari non potest quin etiam
bouum et malum referendum sit. Etenim ubi mala incidunt,
ibi tolluntur bona, et vicissim in locum malorum, quae
auferuntur, continuo rursus bona succedunt. Quae si vera
sunt, certissime consequitur, ut quae simul in eodem inesse
queant unaque accedant secedantque bona malave esse non
possint. Iam vero negari non potest in cupiditatibus ex·
plendis duo adesse solere contraria, ut recte contendi ri-
deatur voluptates inde oriundas in numero bonorum non
esse habendas. Quum enim unaquaeque cupiditas coniuncta
esse soleat oum indigentia quadam et molestia, veluti quum
sitimus et esurimus, tamen, dumille expletur, cum indi-
gentiae sensu vsimul adesse solet iucunditatis voluptatisque
perceptio. Solemus enim sitientes bibere et esurientes edere,
hoc est dolentes simul gaudere. Itaque dolorem et volu-
ptatem a bono ct malo differre prorsus necesse est ).
P. 496. A. - 497. A. - Postquam Socrates hoc quoque
argumento demonstravit iucundum a bono esse diversum,
Callicles, ne turpiter refutatus discedat, se ad minutas istas
vilesque interrogatiunculas amplius responsurum negat. Oo-
hortante tamen Gorgia, utne sermonem tam cito abrumpat,
rursus disserere remque diligentius etiam explorare instituit.
Sequitur igitur tertia ratio, qua iucundum a bono diversum

*) comparandus de his locus Philebi est p. 46. D. — 47. B.
bassanu...rau a.

 

