36 PROLEGOMENA ¹ ’

(Gorg. p. 449. A.). Nimirum unam potissimum artem ora-
toriam pro artis civilis potentissimo auxilio et, adiumento
, habuit, quippe quae omnia sibi subiiceret et vi ae potentia
sua regeret et gubemaret; v. Phileb. p. 58. A. Gorg.
p. 491. D. Sed quum hoc animadvertisse plurimum referat
ad rectum de toto opere iudicium, tum non minus utile
erit aliud quid observare, quod cum illo proxime est con-
iunctum. Dum enim una rhetorica civilis taxari et
aestimari videtur, simul etiam de arte civili vel poli·
tica instituitur disputatio. Nimirum fuit sane Athenis
eloquentia artis civilis socia et administra, ut altera ab
Ι altera vix ac ne vix quidem divelli unquam posset
Quamobrem iarn Solonem legimus lege ita constituisse, ut
cives sui λέγειν τε καὶ πράττειν δεινοὶ fierent, dicendi agendi-
que facultate prudenter consociata. Quocirca eloquentia
civilis dum sub examen vocatur, una eademque opera simul
ctiam eorum rationes et consilia explorantur atque taxantur,
qui versabantur in republica ac dicendo et consulendo aliquas
partes publicas agere volebant. Hoc igitur alterum est,
quod in iudicando et aestimando Gorgiae argumento dili-
genter est observandum. Sed adhaec accedit etiam tertium
quiddam, quod in hac caussa diligentissime est tenendum
Pertinet enim omnis Platonis disputatio ad rhetoricam
artificialem recentius demum ortam et inde a Periclis
aetate e Sicilia Athenas perlatam, quam primus fertur Gor·
gias Leontinus per legationis publicae opportunitatem Athe·
niensibus ostentavisse: de quibus rebus v. annot. ad Gorg.
c. Ι. in. et Prolegg. ad Phaedrum ed. 2. p. XLIX seqq.
Ea vero Platoni cur displicuerit, minime incertum est. Visa
enim illa philosopho est duplici potissimum labe affecta
esse, quippe quum primum falso nomen artis mentiretur,
licet ad speciem tantum neque ad veritatem accommodata
esset ideoque scientia (ἐπιστήμῃ) penitus careret, deinde
vero etiam omnia ad voluptatis gratiam, ad utilitatem, ad
externa denique commoda et emolumenta referret, iusti·
tiae et honestatis plane incuriosa Quippe utroque
nomine illa tanto magis laborare visa, quod etiam pravae⁴
sophisticae rim esset experta adeoque eius vitiositatem ita in
se suscepisset, ut ei esset plane consimilis atque ‚cognata

Itaque de hac ipsa rhetorica atque arte civili, quae etiam
sophistarum doctrina esset infecta atque depravata, in Gor·
gia agitur, id quod ipse philosophus non obscure signifi-
cavit primum quidem initio sermonis a Socrate cum Polo,
instituti p. 463. Ε. - 465. E„ ubi rhetoricae eum sophi-

 

