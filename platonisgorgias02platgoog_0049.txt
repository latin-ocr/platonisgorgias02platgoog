An GORGIAM PLATONIS. 37

stica cognationem tantam esse ait, ut utraque vulgo etiam
commisceatur, deinde etiam in colloquio oum Callicle habito
p. 520. A. Β., ubi sophistam et rhetorem ait esse eundem,
lieet hio sophisticam, quamvis rhetorica praestantiorem, soleat
fastuose contemnere. Taxatur autem rhetorica in hoc libro
non artis nomine, ut factum est in Phaedro, sed potius
propter improbitatem et nequitiam, quandoquidem iustitiae
omnisque virtutis laude privatur, quam Plato ad eloquen-
tiam et artem civilem plane necessariam esse sibi persua-
serat. Atque hic prope inviti devenimus iam ad aliud quid,
quod probe meminisse ad eonsilium Platonis, quale tenuit
in Gorgia scribendo, recte aestimandum iudicandumque plane
est necessarium. Profectus enim Plato in iudicandis rhe-
torum et virorum civilium studiis a Socratis, magistri sui, ⁴
sententia est, qui nihil aiebat esse utile, quod non item
honestum esset, adeoque exsecrari solebat eos, qui primum
honestum et utile, natura cohaerentia, opinione distraxissent
ac dissidium istud etiam in vitae communis societatem intro·
duxissent, v. Oicer. De Offio. IH, 3, 14. Legg. I, 12, 33.
et 21, 56. Itaque etiam eos, qui reipublicae darent operam,
virtuti et honestati maxime studere vol 't, siquidem divi-
tiae et opes, potentia et auctoritas, voluptatum ac deliciarum
copia et affluentia sine illa nihil prodessent, iniustitia au·

tem, intemperantia, lubido, improbitas denique animum cor· ,

rumperet atque perderet ideoque summum quod homini
accidere posset malum importaret, v. Criton. p. 48. B.
Apolog. p. 80. Gorg. p. 469 seqq. De Rep. X. p. 612. B.
Itaque consentaneum est eum etiam rhetoricen omnemque
artem civilem ita demum laudabilem iudicavisse, si spretis
iis rebus, quas plerumque ut maximas affectaret, veram '
hominum utilitatem curaret seque totam ad iustitiae omnis-
que verae virtutis legem atque normam componeret. Haec
omnia vero ut ita statueret atque impugnatis pravis aequa-
lium studiis et opinionibus graviter defenderet, procul dubio
etiam rerum civilium conditione effectum est, quam philo-
sophus vidit inde a bellis Persicis imprimis Athenis exortam
esse. De qua· quidem quid ipsc senserit et iudicaverit,
ubi paullo accuratius cognoverimus, certe item non leve
Gorgiae rectius intelligendi adiumentum atque praesidium .

nobis comparaverimus. Itaque paucis designavisse iuvabit,
quaenam fucrit Platonis de hac re sententia, sine dubio
iam inde ab illo tempore animo ab eo suscepta, quo Socra-
tem, virum sapientissimum, iniuste damnatum et tristissimo
supplicio de medio sublatum vidit.

 

