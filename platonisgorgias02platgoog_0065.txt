ΑΙ) GORGIAM PLATONIS. 53

alius generis parare. Guius quidem sententiae argumenta
satis gravia atque illustria suppetunt. Nam primum quidem
ipsa dialectica in Gorgia usurpata non modo in eo versatur,
ut adversariorum sententiae argute refellantur verae rationis
rix levibus quibusdam factis significationibus, sicuti in dia-
logis more Socratico scriptis fieri meminimus, sed aliquanto
est severior, quum per eam strenue id agatur, ut, licet per
omnia urbanae irrisionis vis admirabilis dominetur, tamen
item, quid verum rectumque videatur, luculentius demon-
stretur. Deinde loci quidam philosophiae, utiam ex superio-
ribus patet, tam plene accurateque illustrantur, ut philosophus
rideatur hinc potissimum in philosophiae moralis principiis
plenius explicandis cepisse initium. Quocirca nec mirum cui·
quam accidet, quod de iucundi et voluptatis natura postea in
Philebo et Republica exposmt similia quodque in duobus Rei-
publicae libris prioribus, graviorem de iustitia etoptima civitate
suscepturus disputationem, Thrasymachum Chalcedonium de
iisdem fere rebus fraudis coarguit, de quibus in Gorgia
Polum erroris convincit, atque Adimantum et Glauconem
similia in medium afferre iussit, quam in Gorgia tribuit
Callicli, Nimirum resumsit ibi tamquam filum disputationis
in Gorgia olim quasi inchoatum ac denuc in legentium ani·
mos revocavit, quae postremo in Gorgia de moralibus phi-
losophiae principiis erat commentatus. Accedit ad haec, quod
primarium libri argumentum talibus philosophi temporibus
longe videtur fiiisse convenientissimum. Quum enim rerum
civilium studio plane valedicere et philosophiae meditationibus
vacare constituisset, quid quaeso potuit facere tum oppor-
tunius, quam rel perniciosas et improbas rhetorum et vi·
rorum civilium artes castigare vel philosophiae dignitatem
atque praestantiam in illustriore luce collocare? Enimvero
isto quidem pacto sponte apparet defendisse ipsum simul
egregie illud, quod tum animo agitabat, de deligendo vitae
genere eonsilium atque caussas aperuisse, cur posthac re-
publica abstinere et unis philosophiae studiis vacare apud
animum constituisset. N ec vero ullo modo obscurum videtur,
qui fieri potuerit, ut hoc tali tempore quum de omni rhe-
torica et arte civili, tum imprimis etiam de Atheniensibus
eorumque reipublicae gubernatoribus subinde acerbius iudi-
caret atque Socratis caussam non sine animi quadam in-
dignatione vcl memoraret vel defenderet. Nam si ullo
tempora, certe tum vel maxime debuit sentire, quanta firisset
indignitas, qua ita factum esset, ut vir innocentissimus pu-
blice accusatus capitis supplicio afficeretur. Atque convenit haec

 

