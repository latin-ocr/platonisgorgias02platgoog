56 PROLEGOMENA

tempore operis modo expositum est3 placet igitur accedere
etiam ad eam quaestionem, quae pertinet ad tempora, quibus
dialogum habitum fingi probabile videatur. Habet vero
haec et ipsa singulares quasdam difficultates, quae vel nu-
perrimis libri interpretibus visae sunt adeo inextricabiles,
ut plerique omnes rem in medio relinquere consultius duxe-
rint, quam curiosius de ea exponere ant certi quid statuere.
Nihilominus exquirere conabimur, num qua ad liquidum
perduci queat quod adhuc in dubio et incerto relictum est,
eoque modo experiri, num hac quoque opera nostra prae·
stantissimo sermoni aliquid lucis admovere possimus. Tracta·
bimus autem hanc materiam hoc ordine, ut primum quidem
varias ac diversas criticorum de re controversa sententias
paucis proponamus, deinde signa et indicia temporum dia·
logo ipsi impressa colligamus eorumque notemus ffiscrepan·
tiam, postremo autem dispiciamus, num quae prima specie
maxime inter ipsa pugnare videntur, ea inter se conciliari
et ad unam quandam temporum formam et imaginem, quae
philosophi animo sit obversata, referri queant. Quod si
commode fieri poterit, certe etiam tempus illud indagatum
esse putari licebit, quo sermo habitus fingi existimandus
sit, praesertim si etiam universi libri summam ei uni csse
convenientem demonstratum fuerit.

Itaque primum quidem ubi quaerimus, quid libri inter·
pretes atque critici de tempore iudicaverint, quo dialogus
peraretur, regnat sane maxima ea de re sententiarum dis·
crepantia, quandoquidem alii eum circa belli Peloponnesiaci
initia habitum esse voluerunt, alii eum rettulerunt fere ad
illius exitum, denique etiam exstiterrmt quisi medium inter
utrumque tempus terminum assignarent. Nam Augustus
quidem Boeckhius in censura editionis Heindorfianae
Diariis Litterar. Ienensibus anni 1808. fol. 176. inserta
sermonem refert ad primam Gorgiae legationem Olymp. 88.
a. 2. = 427 a. Ghr. n. iussu Leontinorum, popularium
suorum, Athenas susceptam. Oui sententiae nuper etiam
Sybrandus De Gorgia Plat. p.4 seqq, Voegelinus
Act. Societ. Graec. Lips. Τ. Ι. Fasc. IV. p. 234 seqq. alii-
que ita suffragati sunt, ut eam adeo uberius illustrare stu-
duerint. Nec tamen ea ratio plane probata est criticis
recentioribus. Nam Car. quidem Steinhartus nuper in
Prolegg. interpretationi Opp. Plat. Germanicae ab Hieron.
Miillero factae praemissis Vol. H. p. 393„ etsi omnino
de primo illo Gorgiae in Graeciam adventu cogitandum esse

largitur, tamen fieri item posse censuit, ut intelligendum

 

